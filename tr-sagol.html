<!-- <script>
function track_play()
{
	play_mp3_in_global_player('tr-sagol/sample.mp3','קטע מתוך "הודו שלך"');
}
</script>
<button class="play-track-btn" onclick="track_play()">נגן קטע</button> -->
<a name="tr-sagol:top" id="tr-sagol:top"></a>
<header>
עוטף עצמי בסגול / פיפי ברטמן
</header>
<a href="tr-sagol/author-pic.jpg" rel="lightbox[tr-sagol]" title="פיפי ברטמן"><img src="tr-sagol/author-pic.jpg" alt="" class="author-pic"/></a>
<ul class="credits">
<li>מילים: משה גלילי ז"ל</li>
<li>לחן: נורית פרל</li>
<li>שירה: פיפי ברטמן</li>
<li>נגינה: מוטי זילברמן</li>
</ul>
<section class="lyrics-sheet heb-fancy">
<p>
עוטף עצמי בצבע<br/>
עוטף עצמי בהגנה<br/>
עוטף עצמי בחיבוק סגול<br/>
מקיף עצמי בְּרוֹך.
</p>
<p>
מקיף עצמי במשהו אהוב<br/>
תמיד אהבתי סגול<br/>
סגול מעניק לי הגנה<br/>
סגול מעניק לי הכל.
</p>
<p>
ועכשיו, בחרתי בך מכל הצבעים:<br/>
שתשמור, שתגן, שתעזור<br/>
להבריא, להחלים.
</p>
</section>
<section>
<header>
על היצירה
</header>
<p>
את השיר כתב בן זוגי האהוב משה גלילי זכרו לברכה בעת שהיה מאושפז בביה"ח כשהוא מתמודד עם מחלת הסרטן. באותו בוקר מצבו הבריאותי החמיר והוא היה נתון בסכנה. כשהתייצב המצב הוא התיישב וכתב שיר, שיר על הצבע שבחר להיות לו למגן ולעזר עד אשר יבריא: הצבע הסגול.
</p>
<p>
כשנכנסה לחדרו העובדת הסוציאלית של המחלקה לומר בוקר טוב ולשאול לשלומו, סיפר לה על השיר שכתב. היא קראה והתלהבה ותוך שעתיים הגיעה חברתה, נורית פרל וגיטרה בידה והציעה להלחין את השיר. הם עשו זאת ביחד,כאשר משה מספר לנורית עלי, שאני "זמרת" בקול סופראן ומבקש ממנה שתתאים את הלחן לקול הסופראן.
</p>
<p>
קיבלתי את השיר המולחן עוד באותו ערב דרך המייל עם בקשה ממשה שאלמד את השיר ובביקורי אצלו מחר כבר אשיר אותו... משלא מצאתי ביומיים הבאים את הפנאי ללמוד את השיר, הפעיל עלי משה לחץ – ואני למדתי!
</p>
<p>
אח"כ התברר שכל יום בביה"ח הוא רצה שאשיר לו את השיר שלו, ולעיתים אף מספר פעמים. "תשירי שוב" ביקש. וכך היה יום-יום עד יומו האחרון; הוא נפטר ללא עת ב-21 נובמבר 2010.
</p>
<p>
קשה לשכוח את התמונה הזו. אני חושבת שהרופאים והאחיות בטיפול נמרץ לא שמעו לפני כן שמישהו שר לחולה שהולך למות בעוד כמה שעות. ישבתי על המיטה של משה, גם בנו האהוב עוזי היה. משה עצם עיניים כששרתי לו, וכשסיימתי הוא חִיֵיך חיוך רפה, ובחולשתו הרבה מחא כפיים בקצות ציפורניו. הוא הקדיש לי את השיר שכתב, נתן לי אותו במתנה! מתנה יקרה מפז!
</p>
<p>
לאחר פטירתו של משה, אהבת חיי, בתקופה הלא פשוטה שעברתי תוך כדי למידה לחיות בלעדיו, שרתי לעצמי את השיר, ואני עדיין שרה אותו.
</p>
<p>
לקראת יום השנה הראשון למותו ביקשתי להנציח את אהובי באמצעות הקלטת השיר והעלאתו על דיסק DVD. בזאת עזרו לי שני אנשים יקרים עד מאוד: מוטי זילברמן אחיינו של משה ומוסיקאי ואור רוזנבלט חברו הטוב של משה. מוטי ליווה בגיטרה וערך את הקליפ הסגול, ואור צילם את הקליפ ברגישות רבה בלילה חורפי וסוער במיוחד בסלון דירתה של חברתי רחל, מי שהכירה לי את משה באותו סלון עצמו שנים קודם...
</p>
<p>
אציין שבזכותו ובעידודו של משה אני בכלל זמרת, והקלטת השיר והנצחתו של משה הוסיפה וחיברה אותי אליו ונטעה בי תחושה שהוא מביט מלמעלה ומרוצה!
</p>
<header>
קליפ
</header>
<div class="videoWrapper">
<iframe class="youtube" width="420" height="315" src="http://www.youtube.com/embed/LHqTrzuOyyg" frameborder="0" allowfullscreen></iframe>
</div>
<header>
עוד יצירות של פיפי
</header>
<p>שירים בביצועה של פיפי ב-YouTube: <a href="http://www.youtube.com/watch?v=o81LPOUFwjc" target="_blank">אולי עוד קיץ</a>, <a href="http://www.youtube.com/watch?v=v2dROMWZrjM" target="_blank">האמיני יום יבוא</a>, <a href="http://www.youtube.com/watch?v=y4lIDhc3uwQ" target="_blank">שירת העשבים</a>
</p>
</section>