<!-- <script>
function track_play()
{
	play_mp3_in_global_player('tr-hayim/sample.mp3','קטע מתוך "הודו שלך"');
}
</script>
<button class="play-track-btn" onclick="track_play()">נגן קטע</button> -->
<a name="tr-hayim:top" id="tr-hayim:top"></a>
<header>
החיים שנגמרו / צאלה מדואל
</header>
<a href="tr-hayim/tzeela.jpg" rel="lightbox[tr-hayim]" title="צאלה מדואל"><img src="tr-hayim/tzeela.jpg" alt="" class="author-pic"/></a>
<a href="tr-hayim/hayim.jpg" rel="lightbox[tr-hayim]" title="ציור - החיים שנגמרו"><img src="tr-hayim/hayim.jpg" alt="" class="author-pic" /></a>

<ul class="credits">
<li>מילים וקול: צאלה מדואל</li>
</ul>

<section class="lyrics-sheet heb-fancy">
<p>
אין לי חיים, כי משהו גזל אותם,<br/>
אין לי חיים,
כי מישהו לקח אותם ממני.<br/>
לקחו את החופש ואת השקרים הפכו לאמת.
</p>
<p>
ברגע שהבנתי שלאנשים כמוני אין זכות לחיות<br/>
איבדתי את התקווה ואת הרצון לנסות
</p>
<p>
ואיך נעלמת תקווה ועוד תקווה,<br/>
חלום ועוד חלום,
</p>
<p>
די! מספיק!<br/>
&nbsp;&nbsp;נמאס לי לחיות!
</p>
</section>
<section>
<header>על צאלה</header>
<p>ילידת 1985.</p>
<header>על היצירה</header>
<p>
השירים, הסיפורים והציורים נוצרו במסגרת טיפול באומנות שעברתי בגיל 15 ונשמרו עד היום והם חלק מזיכרון ישן של החיים שלי. 
<br/>
כאדם בוגר אני מצוידת בכלים רבים להתמודדות עם מהמורות החיים. הרבה בזכות החוויות שעברתי בחיי אני היום אישה חזקה, לוחמנית ואני לא מוותרת על עצמי.
</p>
<p>
השיר הכי חזק מבחינתי הוא "החיים שנגמרו" כי הנטייה האובדנית חוזרת לבקר אותי מדי פעם וזה אחד מהשירים שמתנגן לי בראש בשעות קשות ואני נזכרת שאני חייבת להיות חזקה אחרת החיים שלי באמת יגמרו.
</p>
<p>החיים לימדו אותי שעבודה רבה היא התרופה הטובה ביותר נגד הרגשות אז אני דיי מכורה לעבודה מרוויחה כסף ובריאות נפשית . לכל דבר בחיים יש מחיר, אבל מצאתי בתעסוקה את הדרך הטובה ביותר שעוזרת לי להתמודד עם הפסימיות והדיכאון, כך שרוב הזמן אני עסוקה בעבודה, כבר מעל שלוש שנים במקום קבוע. ואם יש לי נפילה נפשית אני לוקחת חופש מחלה ונותנת לנפש שלי מנוחה של כמה ימים וחוזרת לשגרה בכוח. עברתי הרבה דברים קשים בחיים בגיל מוקדם מאוד והיו לי תקופות קשות שלא האמנתי שאני אעבור. אבל גדלתי מאז וצברתי גם חוויות טובות ולמדתי להתמודד עם הרגשות העזים שמציפים אותי מעת לעת, ובימים אלה אני משתדלת לשמור על שיגרה בריאה ולהימנע מחוסר איזון. כל עוד אני עובדת אני נמנעת מכתיבה ויצירה, כי היצירה מגיעה אצלי ממקום של ריקנות, חושך ודיכאון עמוק. כשאני יוצרת אני נזכרת בכל הרוע שיש בעולם הזה ואני נופלת לבור שקשה לי לצאת ממנו .</p>
<p>האומנות והיצירה אמנם עוזרים לי לבטא את הרגשות שלי, אך ההשראה ליצור תמיד באה אצלי בתקופות קשות ודיכאוניות והעיסוק המתמיד בדברים שליליים באופן טבעי מוריד את מצב רוחי. הרי מחשבה יוצרת מציאות, כך שאם אני אסתכל על החיים במשקפיים השחורים שלי, הם יראו שחורים ובסופו של דבר נקודת האור הקטנה תהיה בלתי נראית. כך לפחות אצלי. אמנם אני גאה בעצמי שאני מצליחה לכתוב שיר חדש, סיפור, מנגינה או ציור, אך הכל יוצא לי דיכאוני ועוצמתי ובסופו של דבר קשה לי להשתלט על הרגשות המתפרצים וזה סוחף אותי למקום שלילי שמסוכן להיות בו.
</p>
<header>עוד יצירות של צאלה</header>
<p>בדיסק הזה: <a href="#lehaverti">לחברתי</a></p>
</section>