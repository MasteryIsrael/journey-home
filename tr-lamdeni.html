<!-- <script>
function track_play()
{
	play_mp3_in_global_player('tr-lamdeni/sample.mp3','קטע מתוך "הודו שלך"');
}
</script>
<button class="play-track-btn" onclick="track_play()">נגן קטע</button> -->
<a name="tr-lamdeni:top" id="tr-lamdeni:top"></a>
<header>
למדני אלהי / דפנה רוזנברג
</header>
<a href="cr-daphna/author-pic-full.jpg" rel="lightbox[tr-lamdeni]" title="דפנה רוזנברג"><img src="cr-daphna/author-pic.jpg" alt="" class="author-pic"/></a>
<a href="tr-lamdeni/lamdeni-full.jpg" rel="lightbox[tr-lamdeni]" title="למדני אלהי..."><img src="tr-lamdeni/lamdeni.jpg" alt="" class="author-pic"/></a>
<ul class="credits">
<li>מילים: לאה גולדברג</li>
<li>לחן: דפנה רוזנברג</li>
<li>ביצוע: דפנה רוזנברג ומיכל טל-יה</li>
</ul>
<section class="lyrics-sheet heb-fancy">
<p>
לַמְּדֵנִי, אֱלֹהַי, בָּרֵך וְהִתְפַּלֵּל<br/>
עַל סוֹד עָלֶה קָמֵל, עַל נֹגַהּ פְּרִי בָּשֵׁל,<br/>
עַל הַחֵרוּת הַזֹּאת: לִרְאוֹת, לָחוּשׁ, לִנְשֹׁם,<br/>
לָדַעַת, לְיַחֵל, לְהִכָּשֵׁל.
</p>
<p>
לַמֵּד אֶת שִׂפְתוֹתַי בְּרָכָה וְשִׁיר הַלֵּל<br/>
בְּהִתְחַדֵּשׁ זְמַנְּךָ עִם בֹּקֶר וְעִם לֵיל,<br/>
לְבַל יִהְיֶה יוֹמִי הַיּוֹם כִּתְמוֹל שִׁלְשׁוֹם.<br/>
לְבַל יִהְיֶה עָלַי יוֹמִי הֶרְגֵּל.
</p>
</section>
<section>
<header>על דפנה</header>
<p>אחרי שנים רבות בהם סובבה בעולם כזמרת נודדת חזרה דפנה לארץ והתחברה מחדש לשורשיה היהודיים דרך המוזיקה.
דפנה מלחינה תפילות ושירי משוררים, מובילת תפילה ראשית בקהילת נאוה תהילה בירושלים ומתמחה בהובלת טקסי מעגל החיים כגון: לידות, בר/בת מצוות וחתונות.</p>
<p>דפנה פעילה בתחום הליווי הרוחני לחולים, ביצירת חיבור אנושי מלב אל לב בין אנשים ובמעגלי דיאלוג בין ישראלים ופלסטינים.  </p>
<header>על היצירה</header>
<p>
התחלתי לנגן בגיטרה פעם ראשונה רק בגיל 30 (!) בעקבות חלום שחלמתי בו אני מנגנת גיטרה בעת שהותי באיטליה במהלך טיולי בעולם. בשנים הראשונות ניגנתי ושרתי שירים של אחרים בשמחה רבה. כשנתיים אחרי שחזרתי לארץ התחלתי ללמוד גיטרה אצל חברתי מיכל, ששרה איתי את השיר בדיסק ולאט לאט נפתח מעיין היצירה להלחנת שירים של אחרים. התחלתי בהלחנת פסוקים מספר תהילים ויום אחד, לפני כ-9 שנים, בעודי יושבת בביתי הקט שבעין כרם, אל מול הציור שאני ציירתי למילות השיר הנוגעות כ"כ של לאה גולדברג, הגיעה מנגינה חדשה לעולם.</p>
<p>
הבאתי את הלחן החדש למיכל והיא הוסיפה לו את "התבלינים", כפי שהיא קראה לזה וכפי שעשתה לרבים משירי בשנים הראשונות להלחנה שלי. כעבור כשנתיים כשעשיתי פעם ראשונה הופעה עם שירים שלי בביתם של מורי היקרים, רות ומיכאל קגן בירושלים, שרתי את השיר הזה יחד עם מיכל. הציור עם המילים הללו תלוי אל מול מיטתי בכדי להזכיר לי את את הדברים החשובים באמת! תודה למיכל ולרות, שפתחו את מעיין היצירה והתפילה שלי!
</p>
<header>עוד יצירות של דפנה</header>
<ul>
<li>בדיסק הזה: <a href="#darkness-light">בין החושך לאור</a></li>
<li>באתר קהילת <a href="http://www.navatehila.org/" target="_blank">נאוה תהילה</a></li>
</ul>
</section>