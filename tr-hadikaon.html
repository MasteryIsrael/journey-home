<!-- <script>
function track_play()
{
	play_mp3_in_global_player('tr-hadikaon/sample.mp3','קטע מתוך "הדיכאון"');
}
</script>
<button class="play-track-btn" onclick="track_play()">נגן קטע</button> -->
<a name="tr-hadikaon:top" id="tr-hadikaon:top"></a>
<header>
הדיכאון / איריס שגב
</header>
<a href="cr-iris/author-pic.jpg" rel="lightbox[tr-hadikaon]" title="איריס שגב"><img src="cr-iris/author-pic.jpg" alt="" class="author-pic"/></a>
<a href="cr-maya-uri/1000px/P4060139.jpg" rel="lightbox[tr-hadikaon]" title="מאיה ואורי משעול"><img src="cr-maya-uri/300px/P4060139.jpg" alt="" class="author-pic"/></a>
<ul class="credits">
<li>מילים ושירה: איריס שגב</li>
<li>לחן: מאיה ואורי משעול</li>
<li>עיבוד ונגינה: מוטי זילברמן</li>
<li>חזון והפקה: אור רוזנבלט</li>
</ul>
<section class="lyrics-sheet heb-fancy">
<p>
הדיכאון, כמו ים, משתרע רחב,<br/>
נפתח למרחק, אין לו דין, אין גבולות.<br/>
אני מתפשטת, נמשכת אליו<br/>
אל אורכו, אל רוחבו, אל אינסוף מצולות.
</p>
 
<p>
ואינני שוקעת. לכל צד מתפרשׁת<br/>
שולחת גרורות לכל כיוון רוח,<br/>
בלי מצוף, גם בקרש אינני נתפסת.<br/>
רק החוף שממנו יצאתי בטוח.
</p>
<p> 
לעתים על פיסות של דמיון מחכה<br/>
כמו על נוף מדברי שאיננו קיים<br/>
אך גם כשהן נמוגות לא אשקע<br/>
כי גם הוא לא ירצה בי, הים.
</p>
</section>
<section>
<header>על איריס</header>
<p>
איריס שגב בת 58 אבל מכריזה על עצמה שיותר ומרגישה כבת 96. בנה הבכור, נמרוד, נהרג במלחמת לבנון השנייה. היא חיה בשביל מי שנשאר; בשביל מי שאוהב אותה ושהיא חשובה לו. אבל מה שקובע זה המשקל העצום של זה אשר נמצא בתוך האדמה. לשם היא נמשכת.
</p>
<header>על היצירה</header>
<p>אנשים מסוימים מהמסטרי, שנשברו בחקירה והודו שהם משוררים, קיבלו מאור הצעה שאפשר לסרב לה, לשלוח שיר משלהם להלחנה. איריס היתה הראשונה. היא שלחה שיר שהיה קרוב לליבה. ברוח המסטרי, איריס, שבימים כתיקונם אינה מודה בקיומם של כישורי הזמרה שלה, הסכימה לבקשתו של אור, על רקע סערת ברקים ורעמים, שאם יהיה לחן לשיר, היא תאזור אומץ ותשיר אותו.</p>
<p>וכך, במסגרת הפקת דיסק היוצרים ממשפחת המסטרי, קיבלה מאיה יום אחד מאור להלחנה את מילות השיר של איריס – מבלי שהיתה ביניהן היכרות. מאיה התחילה במלאכה ובשלב מסויים פנתה לאורי, אחיה, שיצטרף למשימה והלחן הפך לשיתוף פעולה משפחתי מהנה ומרגש. מאיה ואורי הקליטו גרסת "דמו" בטלפון הנייד של אורי ושלחו אותה לאור, שמשך בחוטים של הפרויקט מאחורי הקלעים. גרסת הדמו מצורפת <a href="#hadikaon-bonus">כרצועת "בונוס"</a>. אגב, ברגע מסויים של היעדר השראה הוקלטה גם גרסה עם פזמון ראפ לשיר שנגנזה חיש מהר מתוך התחשבות בציבור.</p>
<p>אור התרגש מאוד מהמנגינה של מאיה ואורי ומהשילוב המעודד שלה עם המילים העצובות והחזקות של איריס. הוא פנה למוטי, שהיה כהרגלו מחוסר מעשה ולגם בדיוק משקה צונן עם ורד והחתולים על ערסל בצפון, וביקש ממנו ל... מוטי מיד הסכים. וכך, בעוד המועד האחרון שאור קבע לשליחת יצירות לדיסק מתקרב ומלחיץ את אור, נפגשו איריס ומוטי ליום הקלטות אחד, במטרה להקליט גרסה מינימלית של השיר. בסיום ההקלטה, מוטי (שכבר הספיק להיקשר לשיר) הוסיף לה ליווי של כמה כלים נוספים ויצר את הגרסה שמופיעה בדיסק.</p>

<header>איריס על השיר</header>
<p>
    אמרו על השיר שלי, "הדיכאון", שזה לא טבעי לרצות לשיר שיר כזה.
<br/>
    שאנשים לא שרים דברים כאלה.
<br/>
    שדיכאון הוא משהו מאד אינטימי ושייתכן שיש בזה סוג של התרסה, כשאני מוציאה שיר כזה מהחושך שהוא שרוי בו, לאור.
<br/>
    שאלו אותי אם אני רוצה להקליט את זה כפעולה של הנצחה לנמרוד, ואמרתי שכן, כי לא הייתי מוכנה לשאלה הזאת. בעצם, לא ידעתי את התשובה בעצמי. זה נשמע כמו הדבר
    הנכון... איזו עוד סיבה הייתה יכולה להיות?
<br/>
    אבל אחר כך חשבתי על זה. זה לא נמרוד שאני מנציחה בהקלטת שיר כזה. זה הדיכאון שלי שאני רוצה להנציח.
</p>


<p>
    למרות שעברו כמעט שבע שנים מאז, אני לא מוכנה להפנים את מותו של נמרוד. נמרוד היפה, החכם, האוהב, שובה הלב - לא יכול למות.
<br/>
    סירבתי להבין, סירבתי לקבל, קיבלתי בברכה את הדיכאון, את הכאב שמצויים בפחד המתמיד מההכרה באמת.
<br/>
    הפסיכולוג שלי תמיד מנסה להחזיר אותי לאותו רגע, לאותה שנייה שבה הבנתי שהקצינים המודיעים הגיעו אל ביתי, לשנייה בה אטמתי את ההבנה של מות בכורי.
</p>

<p>
    אולי השיר הזה בא להגיד, אולי אני נראית לכם מתפקדת, אולי אתם חושבים שחזרתי לחיים, אולי זה מה שאתם רוצים לחשוב.
<br/>
    אף אחד לא רוצה להקשיב או לדעת את האמת, האמת הנוקבת והבודדה כל כך, האמת שאין לה חברים: החיים שלי עכשיו הם בתוך הים הזה, ים הדיכאון.
</p>

<p>
    אני לא רוצה להנציח לחברים או למשפחה... אני רוצה להנציח את זה לנמרוד.
<br/>
    נמרוד צריך לדעת את האמת שלי.
<br/>
    הוא היחיד שיכול להכיל אותה. הוא היחיד שיכול לקבל אותי בה, לקבל אותי כמות שאני - לא שמחה, לא אופטימית, לא מכבדת את החיים האלה.
<br/>
    אני לא רוצה שיגידו לי שהחיים ממשיכים, שצריך להיות אופטימיים, שצריך לנסות ליהנות ממה שיש.
<br/>
    כן. אני יודעת. אני חיה בשביל מי שנשאר. בשביל מי שאוהב אותי, בשביל מי שאני חשובה לו.
<br/>
    אבל מה שקובע זה המשקל העצום של זה אשר נמצא בתוך האדמה. ולשם הוא מושך אותי. ואני... אני... נמשכת אליו.
</p>
<!--
<header>על הקלטת השיר</header>
<header class="subheading">הרפתקאות איריס והדיסק המסתורי של המסטרי</header>

<p>קמתי, התלבשתי, התרחצתי ויצאתי לנסיעתי המיועדת להקלטה בביתם של מוטי וורד.</p>

 

<p>עם היציאה לדרך הודעתי להם שאני בדרכי, נסעתי בשקט ורק כשנמצאתי בקרבת מקום

 ניסיתי לשיר בחלל הרכב וגיליתי שאני נורא צרודה. גם ככה הייתי ברגשות מאד מעורבים לגבי השירה

שלי וכאן קיבלתי רגליים קרות לחלוטין ובצומת הקרוב - שהפנה אותי לכיוון הדרך החזרה - פניתי.

נסעתי וחשבתי שאני צריכה להתקשר למוטי ולהגיד לו שהחלטתי לא לבוא ולוותר על ההקלטה

והתביישתי למדי לעשות זאת.
</p>
 
 

<p>החלטתי להתקשר לפנינה, חברתי הטובה, ולהגיד לה את החלטתי ושמעתי בעיני רוחי את השיחה איתה.

עוד קודם היא חזרה והשמיעה באוזניי את המנטרה שכל מה שדורש מאיתנו אומץ ואנחנו עושים אותו חשוב לנו!
ידעתי שהיא לא תוותר לי ותכריח אותי לסוב על עקבותיי. וגם אם היא תוותר לי זה יהיה רק כי איני מותירה לה
ברירה וארגיש רע וכך, תוך כדי שיחות נרגשות עם פנינה בראשי ובלבי, הסתובבתי שוב על עקבותיי ונסעתי לבית
של מוטי וורד.
 </p>

 <p>
המפגש היה חמים, פתוח ונעים. חשבתי שיהיה לי קשה מאד (מביך) להתחיל לשיר בביתם אבל חששותיי

התפוגגו אחרי שהתחלתי לשיר, בהתחלה בשקט בשקט ולאט לאט חזק יותר.</p>

<p>
שרתי פחות פעמים ממה שחשבתי - כשמוטי היה שבע רצון. אני לא הייתי שבעת רצון לחלוטין אבל

נראה לי שלא הייתי מגיעה לפעם שיכולתי להיות בה שבעת רצון לחלוטין.
</p>

<p>
הפעם הבאה בה חטפו רגלי התקפת קררת הייתה כשאור חיכה לאישורי הסופי להכניס את השיר לדיסק.

גם הפעם סבתי על עקבותיי. הוצאתי אימייל נרגש שבו הסברתי לאור ולמוטי למה השיר שלי לא צריך להיכנס

לדיסק. ("בואו נהייה ריאלים לרגע... היא (מאיה) זמרת. ...אני לא מסוגלת לשמוע את עצמי!")
</p>

<p>
ויתרתי רק לאחר מסע שכנוע נרגש ומעט לחץ פיזי מתון מצד השניים.
</p>
-->
</section>
<section>
<header>עוד יצירות של איריס</header>
<ul>
<li>
בדיסק הזה: <a href="#zikaron-atzmaut">יום הזיכרון יום העצמאות</a>, <a href="#yadayim">קחי את עצמך בידיים</a>, <a href="#hadikaon-bonus">הדיכאון (בונוס)</a>
</li>
<li><a href="http://www.stage.co.il/authors/8503" target="_blank">איריס שגב באתר במה חדשה</a></li>
</ul>
<header>עוד יצירות של מאיה</header>
<p>בדיסק הזה: <a href="#hodu">הודו שלך</a>, <a href="#levad">רוצה לבד</a>, <a href="#hadikaon-bonus">הדיכאון (בונוס)</a></p>
</section>