<!-- <script>
function track_play()
{
	play_mp3_in_global_player('tr-buba-memukenet/sample.mp3','קטע מתוך "בובה ממוכנת"');
}
</script>
<button class="play-track-btn" onclick="track_play()">נגן קטע</button> -->
<a name="tr-buba-memukenet:top" id="tr-buba-memukenet:top"></a>
<header>
בובה ממוכנת / לוטם בקס
</header>
<a href="tr-buba-memukenet/author-pic.jpg" rel="lightbox[tr-buba-memukenet]" title="לוטם בקס"><img src="tr-buba-memukenet/author-pic.jpg" alt="" class="author-pic"/></a>
<ul class="credits">
<li>מילים: דליה רביקוביץ'</li>
<li>לחן: לוטם בקס</li>
<li>שירה: לוטם בקס</li>
<li>פסנתר, גיטרה חשמלית, תכנותים: מוטי זילברמן</li>
<li>קרוואן והשראה: אסף כץ</li>
</ul>
<section class="lyrics-sheet heb-fancy">
<p>
בַּלַּיְלָה הַזֶּה הָיִיתִי בֻּבָּה מְמֻכֶּנֶת<br/>
וּפָנִיתִי יָמִינָה וּשְׂמֹאלָה, לְכֹל הָעֲבָרִים,<br/>
וְנָפַלְתִּי אַפַּיִם אַרְצָה וְנִשְׁבַּרְתִּי לִשְׁבָרִים <br/>
וְנִסּוּ לְאַחוֹת אֶת שְׁבָרַי בְּיָד מְאֻמֶּנֶת.
</p>
<p>
וְאַחַר־כָּךְ שַׁבְתִּי לִהְיוֹת בֻּבָּה מְתֻקֶּנֶת<br/>
וְכָל מִנְהָגִי הָיָה שָׁקוּל וְצַיְתָנִי,<br/>
אוּלָם אָז כְּבָר הָיִיתִי בֻּבָּה מִסּוּג שֵׁנִי<br/>
כְּמוֹ זְמוֹרָה חֲבוּלָה שֶׁהִיא עוֹד אֲחוּזָה בִּקְנוֹקֶנֶת.
</p>
<p>
וְאַחַר כָּךְ הָלַכְתִּי לִרְקֹד בְּנֶשֶׁף הַמְחוֹלוֹת<br/>
אַךְ הִנִּיחוּ אוֹתִי בְּחֶבְרַת חֲתוּלִים וּכְלָבִים<br/>
וְאִלּוּ כָל צְעָדַי הָיוּ מְדוּדִים וּקְצוּבִים.
</p>
<p>
וְהָיָה לִי שֵׂעָר זָהָב וְהָיוּ לִי עֵינַיִם כְּחֻלּוֹת<br/>
וְהָיְתָה לִי שִׂמְלָה מִצֶּבַע פְּרָחִים שֶׁבַּגָּן<br/>
וְהָיָה לִי כּוֹבַע שֶׁל קַשׁ עִם קִשּׁוּט דֻּבְדְּבָן.
</p>
<!--<img src="track01/text.gif" />-->
</section>
<section>
<header>על היצירה</header>
<p>השיר נוצר במהלך סדנת כתיבה והלחנה שהשתתפתי בה בהנחיית דנה ברגר. כולנו קיבלנו את אותו הטקסט של דליה רביקוביץ', והתרגיל היה להלחין אותו ותוך כדי כך לתת את הפרשנות האישית שלי בכך שאני זו שמחליטה מה הבית, מה הפזמון ובכלל את אווירת השיר.</p>
<p>אני הרגשתי מהשיר קושי וכעס, מחאה של אישה שמרגישה שהחברה בה היא חיה הופכת אותה לבובה, למכונה, גם הקצב של השיר מנסה להמחיש את המכאניות הנוקשה של הבובה.</p>
<p>המשפט שבחרתי לחזור עליו ולהדגיש הוא "ואילו כל צעדיי היו מדודים וקצובים", גם הוא מדגיש את המכונה, את חוסר החופש, הכלא שבו היא מרגישה כלואה. הפזמון שבחרתי הוא הזכרון שלה על מה שהיא היתה לפני, מה שהיה לה, התרפקות על העבר, אם זה בכעס על מה שנלקח ממנה ומה שנהייה ממנה ואם זה פשוט בהרבה עצב על מה שהיא לא תהיה יותר.
</p>
</section>